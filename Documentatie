Olimpiada de Inovare și Creație Digitală

Secțiunea Roboți

Clean City


Autor:					   Profesor Coordonator:
Tănase Cristian Matei		   Alin Doru Maidan



Colegiul Național “Vasile Lucaciu” din Baia Mare


Cuprins


Utilitate Practică	4
Identificarea problemei	4
Rezolvarea problemei	5
Mecanică	6
➢ Scheletul	6
➢ Sistemul de Rotație	7
➢ Coșurile de reciclare	8
➢ Camera de recunoaștere	9
Electronică	11
Am decis să folosesc electronice REV datorită cantității largi de documentație, a ușurinței de utilizare și design-ul lor pentru competiții precum FTC.	11
➢ Microcontroller	11
1. Control Hub	11
2. Driver Hub	12
➢ Senzori	13
➢ Camera Video	14
➢ Encoder	15
Software	16
➢ Teachable Machine	16
➢ TensorFlow Lite	18
➢ PID	19
➢ Descrierea Programului	20


Utilitate Practică


Identificarea problemei

Una dintre cele mai mari probleme de mediu ale României este legată de managementul deșeurilor. Mai ales gunoiul produs în marile orașe, dar și în micile comunități este, de obicei, depozitat direct la groapă fără a fi sortat, reciclat și refolosit.

Pe perioada 10 Ianuarie 2022 - 30 Mai 2022 mai multe județe din România, alături de capitală, au fost evaluate de către Curtea de Conturi pe tema gropilor de gunoi neadecvate și ilegale. Una dintre cele mai comune cauze ale acestor gropi de gunoi prost menajate este lipsa de informare a cetățenilor, care nu reciclează corect deșeurile din propriile case și de pe străzi.

Deși 37% din deșeuri sunt tratate, numai 3% ajung să fie reciclate din cauza gradului ridicat de contaminare a deșeurilor colectate mixte. Aproximativ 20% din materialele care ajung să fie depozitate sunt reciclabile și 50% sunt biodegradabile.

Rezolvarea problemei

Proiectul Clean City are ca scop rezolvarea problemei de bază: Reciclarea deseurilor care aparțin cetățenilor

	Prototipul Clean City oferă o alternativă ușor de folosit pentru cetățeni. Aparatul reciclează gunoiul în locul lor pentru a asigura ca deseurile pot fi tratate și prelucrate cu usurinta la gropile de gunoi.

Clean City este format dintr-un coș de gunoi cu sistem de tip ruletă, care, cu ajutorul unei camere și a unor senzori, sortează deșeurile în containerele corecte pentru reciclare.

Coșurile de gunoi Clean City pot fi instalate atât în parcuri, pe străzi sau în alte instituții publice, cât și în locuințe personale sau medii private.




 Mecanică


Scheletul


Scheletul este un ansamblu în formă de cub format din suporți de metal sudați unul de celălalt. Scheletul poate să fie deschis pe una din fețe, oferind acces pentru golirea gunoaielor sau lucratul la elementele interioare ale coșului de gunoi.
Sistemul de Rotație


Sistemul de rotație constă într-un ax conectat la un disc de plastic pe care sunt plasate coșurile de reciclare, un motor REV UltraPlanetar cu cutie de viteze montat de asupra scheletului, un lagăr cu rulment și două roți zimțate. Acesta are rolul de a poziționa coșurile de gunoi în locul corect ca și o ruletă

Specificații motor
Tensiunea de lucru 12V
Diametru 37 mm 
Viteză de bază 6000 rpm
Rație de 60:1













Coșurile de reciclare


Coșurile de reciclare constă într-un cilindru de cauciuc cu o rază de 30 cm, împărțit în 5 secțiuni egale. Acestea sunt organizate în următorul fel: 

 Coș pentru Hârtie și Carton
 Coș pentru Metale
 Coș pentru Sticlă
 Coș pentru Deșeuri Menajere/Biologice 
 Coș pentru Deșeuri Nerecunoscute


Fiecare coș are un scop specific, indicat de numele său. În coșul pentru hârtie și carton se aruncă hârtia și cartonul, în coșul pentru metale se aruncă metalele și dozele de suc, în coșul pentru sticlă se aruncă sticlele, în coșul pentru deșeuri menajere/biologice se aruncă materii organice precum resturi de mâncare sau deșeuri chimice, iar în coșul pentru deșeuri nerecunoscute se aruncă orice deșeuri care nu sunt recunoscute de programul coșului în timp util, urmând să fie sortate ulterior de moderatori. 
Camera de recunoaștere

Camera de recunoaștere este compartimentul principal în care sunt aruncate gunoaiele. Aceasta are rolul de a recunoaște obiectele și de a le redirecționa către compartimentul potrivit. Este formată dintr-o cutie cu o trapă la bază, o cameră video, două servomotoare și doi senzori. Odată ce camera recunoaște gunoiul, trapa este deschisă de servomotoare și gunoiul cade în compartimentul corect. Pentru a ne asigura că alte deșeuri nu sunt aruncate în timpul scanări, un servo va semnaliza faptul că camera de recunoaștere este folosită.


			



Specificații servo:
Greutate 60g
Rație de 300:1
Tensiune de lucru 4.8V - 7.4V
Viteza 0.150°/μsec














					(Fig.4)
 




Electronică

	Am decis să folosesc electronice REV datorită cantității largi de documentație, a ușurinței de utilizare și design-ul lor pentru competiții precum FTC. 	


Microcontroller

Control Hub
Electronicele  REV sunt create în așa fel încât să poată fi controlate de către un singur microcontroller: Control Hub-ul REV.


Control Hub-ul REV este folosit în competiția internațională FIRST Tech Challenge și are rolul de controler sau “creier” al robotului. Acesta conține o multitudine de porturi pentru diferite tipuri de componente electronice de la motoare și servomotoare, până la senzori digitali sau analogi sau chiar camere video. Control Hub-ul rulează un sistem de operare Android pe care se încarcă aplicați de tipul Robot Controller. Aplicația Robot Controller conține comenzile necesare pentru robot, însă input-ul provine din altă parte.


Driver Hub

Driver Hub-ul de la REV este un dispozitiv Android ce se conectează la Control Hub wireless și crează o comunicare între Control Hub și utilizator. În cazul proiectului Clean City, putem folosi Driver Hub-ul ca și confirmare că codul funcționează prin afișarea datelor interpretate de către cod.






Senzori



Camera de recunoaștere conține doi senzori REV de culoare V3 (Fig.). Aceștia detectează când un obiect intră în camera de recunoaștere și pornesc camera video. De asemenea, lumina de la LED-urile senzorilor asigură o luminozitate constantă pentru cameră, garantând astfel precizia acesteia.

Specificati senzori: 
Tensiune de operare: 3.3V
Tip de senzor: I2C
Distanță maximă de detectare: 10 cm
Camera Video


Camera video folosită pentru recunoașterea gunoaielor este o camera web logitech HD Pro C920, Full HD 1080p. Aceasta preia imaginile, care sunt prelucrate de un program de recunoaștere bazat pe AI.















				(Fig.)

Encoder

Atât motorul, cât și servomotoarele sunt echipate cu un encoder care le măsoară rotațiile și pozițiile. Cu ajutorul acestor măsurători, pozițiile corecte pentru coșurile de gunoi sunt definite și ajustate corespunzător. Aceste mișcări sunt controlate prin intermediul unui algoritm PID.


Software



Clean City se bazează pe o multitudine de programe, tehnici si algoritmi software. Codul este scris în întregime în Java, folosind SDK-ul Robot Controller oferit de către FTC pentru a încărca aplicația pe Control Hub.
Teachable Machine 

	Teachable Machine este un instrument online dezvoltat de Google care permite utilizatorilor să creeze modele de machine learning. Odată creat, modelul poate fi exportat ca și fișier TensorFlow.js, TensorFlow sau TensorFlow Lite care sunt folosite pentru recunoaștere în medii web, standard pentru machine learning și mobil respectiv. 

În cazul proiectului nostru, deoarece codul este rulat pe un dispozitiv Android ne folosim de TensorFlow Lite.




TensorFlow Lite

Pentru a înțelege ce este TensorFlow Lite, trebuie mai întâi să înțelegem ce este TensorFlow. TensorFlow este un framework open-source dezvoltat de Google pentru a construi și a antrena modele de machine learning și inteligență artificială. Lansat inițial în 2015, TensorFlow este utilizat atât pentru cercetarea academică, cât și pentru aplicații industriale datorită flexibilității și puterii sale. 


TensorFlow Lite este o versiune ușoară a framework-ului TensorFlow, dezvoltată special pentru a rula modelele de machine learning pe dispozitive mobile și încorporate. Scopul său principal este de a aduce capabilitățile de inteligență artificială pe dispozitive cu resurse limitate, cum ar fi telefoanele mobile, tabletele, microcontrolerele și alte dispozitive IoT.

PID


Algoritmul PID (Proportional - Integral - Derivative) este un algoritm care reglează poziția motoarelor pentru a oferi precizie maximă. Acesta se folosește de trei constante: constanta proporțională (kp), constanta integrala (ki) și constanta derivată (kd). Aceste constante reglează puterea oferită motorului față de timp pentru a corecta erorile de poziționare.

Constanta proporțională corectează eroarea în mod direct după formula 𝑃=𝐾𝑝⋅𝑒(𝑡)

Constanta integrală corectează eroarea preluată în timp și are formula 𝐼=𝐾𝑖⋅∫𝑒(𝑡)𝑑𝑡

Constanta derivată corectează viteza de schimbare a erori și folosește formula 𝐷=𝐾𝑑⋅𝑑𝑒(𝑡)𝑑𝑡

	Formula generală este
 𝐾𝑝⋅𝑒(𝑡) + 𝐾𝑖⋅∫𝑒(𝑡)𝑑𝑡 + 𝐾𝑑⋅𝑑𝑒(𝑡)𝑑𝑡




Descrierea Programului

Odată ce senzori detectează un obiect nou în cutia de sortare programul compară imaginea cu modelul TensorFlow Lite creat în Teachable Machine. Dacă imaginea are o precizie de cel puțin 90% pentru 1.5 secunde, ruleta se va învârti la poziția corespunzătoare iar trapa se va deschide. Dacă durează mai mult de 5 sec să se recunoască un gunoi, acesta este aruncat la deșeuri necunoscute.
